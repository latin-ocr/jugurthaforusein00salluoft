SALLUSTII JUGURTHA. ‘a'

avo suo Masinissa.'' Igitur rex ubi ea quae fama
acceperat, ex litteris imperatoris ita esse cognovit,
quum virtute viri tum gratia permotus flexit animum
suum et «Iugurtham beneficiis vincere adgressus est;
statimque eum adoptavit et testamento pariter cum
filiis heredem instituit. Sed ipse paucos post annos
morbo atque aetate confectus quum sibi finem vitae
adesse intelligeret, coram amicis et cognatis, item
Adherbale et Hiempsale filiis, dicitur hujuscemodi
verba cum J ugurtha habuisse.

X. “Parvum eg0, J ugurtha, te, amisso patre, sine
spe, sine opibus in meum regnum accepi 3 existimans
non minus me tibi quam liberis, si genuissem, ob bene-
ficia carum fore: neque ea res falsum me habuit.
Nam, ut alia magna et egregia tua omittam, novis-
sime rediens Numantia meque regnumque meum glo-
ria honoravisti 3 tua virtute nobis Romanos ex amicis
amicissimos fecisti3 in Hispania nomen familiae reno·
vatum est3 postremo, quod difficillimum inter mor-
tales est, gloria invidiam vicisti. Nunc, quoniam mihi
natura vitae finem facit, per hanc dextram, per regni
fidem moneo obtestorque te, uti hos, qui tibi genere
propinqui, beneficio meo fratres sunt, caros habea53
neu malis alienos adjungere quam sanguine conjunctos
retinere. Non exercitus neque thesauri praesidia regni
sunt, verum amici, quos neque armis cogere neque
auro parare queas: officio et fide pariuntur. Quis
autem amicior, quam frater fratri? aut quem alienum
fidum invenies, si tuis hostis fueris? Equidem ego
vobis regnum trado firmum, si boni eritis 5 sin mali,
imbecillum. Nam concordia parvae res crescunt, dis-
cordia maximae dilabuntur. Ceterum ante hos te,

