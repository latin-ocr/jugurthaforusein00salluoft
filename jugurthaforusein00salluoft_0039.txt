SALLUSTII JUGURTHA. 31

proximo anno post Bestiam cum Q. Municio Rufo
consulatum gerebat, persuadet, quoniam ex stirpe
Masinissae sit, J ugurtham ob scelera invidia cum metu
urgeat, regnum Numidiae ab senatu petat. Avidus
consul belli gerendi, moveri quam senescere omnia
malebat: ipsi provincia Numidia, Minucio Macedonia
evenerat. Quae postquam Massiva agitare coepit,
neque J ugurthae in amicis satis praesidii est, quod
eorum alium conscientia, alium mala fama et timor
impediebat, Bomilcari, proximo ao maxime fido sibi,
imperat, “pretio, sicuti multa confecerat, insidiatores
Massivae paret, ac maxime occulte 3 sin id parum pro-
cedat, quovis modo Numidam interficiat.” Bomilcar
mature regis mandata exsequitur 3 et per homines talis
negotii artifices itinera egressusque ejus, postremo loca
atque tempora cuncta explorat ,- deinde, ubi res postu-
labat, insidias tendit. Igitur unus ex eo numero, qui ad
caedem parati erant paullo inconsultius Massivam ad-
greditur, illum obtruncat3 sed ipse deprehensus multis
hortantibus et in primis Albino consule indicium
profitetur. Fit reus magis ex aequo bonoque, quam
ex jure gentium Bomilcar, comes ejus, qui Romam
fide publica venerat. At J ugurtha manifestus tanti
sceleris non prius omisit contra verum niti, quam
animum advertit supra gratiam atque pecuniam
suam invidiam facti esse. Igitur, quamquam in priore
actione ex amicis quinquaginta vades dederat, regno
magis quam vadibus consulens clam in Numidiam
Bomilcarem dimittit, veritus ne reliquos populares
metus invaderet parendi sibi, si de illo supplicium
sumtum foret, et ipse paucis diebus profectus est,
jussus ab senatu Italia decedere. Sed postquam Roma

