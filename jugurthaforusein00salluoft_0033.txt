SALL USTII JUGURTHA. 25

a consule Sextius quaestor in oppidum J ugurthae
Vagam, cujus rei species erat acceptio frumenti, quod
Calpurnius palam legatis imperaverat3 quoniam dedi-
tionis mora induciae agitabantur. Igitur rex, uti
constituerat, in castra venit, ac pauca praesenti consilio
locutus de invidia facti sui, atque in deditionem uti
acciperetur, reliqua cum Bestia et Scauro secreta
transigit 3 dein postero die, quasi per saturam exquisitis
sententiis, in deditionem accipitur. Sed, uti pro consilio
imperatum erat, elephanti triginta, pecus atque equi
multi cum parvo argenti pondere, quaestori traduntur.
Calpurnius Romam ad magistratus rogandos proficisciÎ‡
tur. In Numidia et exercitu nostro pax agitabatur.

XXX. Postquam res in Africa gestas, quoque
modo actae forent, fama divulgavit, Romae per omnes
locos et conventus de facto consulis agitari Apud
plebem gravis invidia 3 Patres solliciti erant 3 proba-
rentne tantum flagitium, an decretum consulis subver-
terent, parum constabat. Ac maxime eos potentia
Scauri, quod is auctor et socius Bestiae ferebatur, a
vero bonoque impediebat. At C. Memmius, cujus dc
libertate ingenii et odio potentiae nobilitatis supra dixi-
mus, inter dubitationem et moras senati, concionibus
populum ad ,vindicandum hortari 3 monere, ne rem-
publicam, ne libertatem suam desererent, multa su-
perba et crudelia facinora nobilitatis ostendere: pror-
sus intentus omni modo plebis animum accendebat.
Sed quoniam ea tempestate Romae Memmii facundia
clara pollensque fuit, decere existimavi, unam ex tam
multis orationem perscribere : ac potissimum ea dicam,
quae in concione post reditum Bestiae hujuscemodi
verbis disseruit.

