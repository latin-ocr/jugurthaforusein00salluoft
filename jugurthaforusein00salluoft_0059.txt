SALLUSTII JUGURTHA. 51

cognitum est (nam is in ea parte curabat), consulto
lenius agere ac diffidentiam rei simular03 pati Numi-
das 51116 tumultu regis proelium visere. Ita illis studio
suorum adstrictis, repente magna vi murum ag greditur:
et jam scalis aggressi milites prope summa ceperant,
cum oppidani concurrunt, lapides, ignem, alia praeterea
tela ingerunt. Nostri primo resistere· deinde, ubi
unae atque alterae scalae comminutae, qui super-
steterant afflicti sunt3 ceteri, quoquo modo potuere,
pauci integri, magna pars confecti vulneribus, abeunt.
Denique utrimque proelium nox diremit

LXI. Metellus postquam videt frustra inceptum,
neque oppidum capi, neque Jugurtham, nisi ex insi-
diis aut suo loco pugnam facere, et jam aestatem ex-
actam esse, ab Zama discedit, et in his urbibus, quae
ad se defecerant satisque munitae loco aut moenibus
erant, praesidia imponit. Ceterum exercitum in pro-
yinciam, quae proxima est Numidiae, hiemandi gratia
collocat. Neque id tempus ex aliorum more quieti
aut luxuriae concedit, sed quoniam armis bellum pa-
rum procedebat, insidias regi per amicos tendere et
eorum perfidia pro armis uti parat. Igitur Bomilca-
rem, qui Romae cum J ugurtha fuerat, et inde vadibus
datis clam de Massivae nece judicium fugerat, quod
ei per maximam amicitiam maxima copia fallendi
erat, multis pollicitationibus aggreditur ,- ac primo ef-
ficit, uti ad se colloquendi gratia occultus veniat, de-
inde, fide data, “si J ugurtham vivum aut necatum
tradidisset, fore, ut illi senatus impunitatem et sua
omnia concederet,'' facile Numidae persuadet, quum
ingenio infido, tum metuenti ne, si pax cum Romanis

fieret, ipse per· condiciones ad supplicium traderetur.
4—2

