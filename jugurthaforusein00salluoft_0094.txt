86 SALL USTII JUGURTHA.

meres acerbam necessitudinem, pariter te errantem et
illum sceleratissimum persequi. Ad hoc populo Ro-
mano jam a principio [inopi] melius visum, amicos
quam servos quaerere, tutiusque rati volentibus quam
coactis imperitare. Tibi vero nulla opportunior nos-
tra amicitia'3 primum, quod procul absumus, in quo
offensae minimum, gratia par ac si prope adessemus 3
dein, quod parentes abunde habemus, amicorum neque
nobis neque cuiquam omnium satiS. Atque hoc uti-
nam a principio tibi placuisset! profecto ex populo
Romano ad hoc tempus multo plura bona accepisses,
quam mala perpessus es. Sed, quoniam humanarum
rerum Fortuna pleraque regit, cui scilicet placuisse te
et vim et gratiam nostram experiri, nunc, quando per
illam licet, festina atque ut coepisti perge. Multa
atque opportuna habes, quo facilius errata officiis
superes. Postremo hoc in pectus tuum demitte, num-
quam populum Romanum beneficiis victum: nam,
bello quid valeat, tute scis.'' Ad ea Bocchus placide
et benigne 3 simul pauca pro delicto suo verba facit:
“se non hostili animO, sed ob regnum tutandum, arma
cepisse: nam Numidiae partem, unde vi ,Iugurtham
expulerit, jure belli suam factam, eam vastari ab
Mario pati nequivisse: praeterea, missis antea Romam
legatis, repulsum ab amicitia. Ceterum vetera omit-
tere, ac tum, si per Marium liceret, legatos ad sena-
tum missurum.'' Dein, copia facta, animus barbari
‘ab amicis flexus, quos Jffgurtha, cognita legatione
Sullae et Manlii, metuens id quod parabatur, donis
corruperat. ,

ΟΙΙΙ. Marius interea, exercitu in hibernis com-
posito, cum expeditis cohortibus et parte equitatus

