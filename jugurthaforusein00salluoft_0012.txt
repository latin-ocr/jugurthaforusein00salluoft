4 SALL USTI I J U G URTHA.

mum, quia magnum et atrox, variaque victori-,a⁴ fuit3
dein, quia tum primum superbiae nobilitatis obviam
itum est 3 quae contentio divina et humana cuncta
permiscuit, eoque vecordiae processit, uti studiis civi-
libus bellum atque vastitas Italiae finem faceret. Sed
priusquam hujuscemodi rei initium expedio, pauca
supra repetam, quo ad cognoscendum omnia illustria
magis, magisque in aperto sint. Bello Punico secundo,
quo dux Carthaginiensium Hannibal post magnitudi-
nem nominis Romani Italiae opes maxime attriverat,
Masinissa rex Numidarum, in amicitiam receptus a
P. Scipione, cui postea Africano cognomen ex virtute
fuit, multa et praeclara rei militaris facinora fecerat;
ob quae victis Carthaginiensibus et capto Syphace,
cujus in Africa magnum atque late imperium valuit,
populus Romanus quascumque urbes et agros manu
ceperat regi dono dedit. Igitur amicitia Masinissae
bona atque honesta nobis permansit : imperii vitaeque
ejus finis idem fuit. Dein Micipsa, filius, regnum
solus obtinuit, Mastanabale et- Gulussa fratribus morbo
absumtis. Is Adherbalem et Hiempsalem ex sese ge-
nuit, J ugurthamque, Mastanabalis fratris filium, quem
Masinissa, quod ortus ex concubina erat, privatum
dereliquerat, eodem cultu, quo liberos suos, domi ha-
buit.

VI. Qui ubi primum adolevit, pollens viribus, de-
cora facie, sed multo maxime ingenio validus, non se
luxu, neque inertiae corrumpendum dedit3 sed, uti
mos gentis illius est, equitare, jaculari, cursu cum
aequalibus certare, et quum omnes gloria anteiret,
omnibus tamen carus esse: ad hoc pleraque tempora
in venando agere, leonem atque alias feras primus aut

