88 SALLUSTII JUGURTHA.

sule: interea induciae postulabantur. Ea Sullae et
plerisque placuere: pauci ferocius decernunt, scilicet
ignari humanarum rorum, quae fluxae et mobiles sem-
per in adversa mutantur. Ceterum Mauri, impetratis
omnibus rebus, tres Romam profecti cum Cn. Octavio
Rufo, qui quaestor stipendium in Africam portaverat ;
duo ad regem redeunt. Ex 1115 Bocchus, quum cetera,
tum maxime benignitatvm et studium Sullae, lubens
accepit. Romae legatis ejus, postquam errasse regem
et J ugurthae scelere lapsum deprecati sunt, amicitiam
et foedus petentibus hoc modo respondetur: “Senatus
et populus Romanus beneficii et injuriae memor esse
solet: ceterum Boccho, quoniam poenitet, delicti
gratiam facit: foedus ct amicitia dabuntur, cum me-
ruerit.'’

CV. Queis rebus cognitis Bocchus per litteras a
Mario petivit, uti Sullam ad se mitteret; cujus arbi-
tratu de communibus negotiis consuleretur. Is missus
cum praesidio equitum atque peditum, item fundi-
torum Balearium; praeterea sagittarii, et cohors Pe.-
ligna cum velitaribus armis, itineris properandi caussa,
neque his secus atque aliis armis adversum tela hos-
tium, quod ea levia sunt, muniti. Sed in itinere,
quinto denique die, Volux filius Bocchi repente in
campis patentibus cum mille non amplius equitibus
sese ostendit3 qui temere et effuse euntes Sullae aliis-
que omnibus et numerum ampliorum vero et hostilem
metum efficiebant Igitur sese quisque expedire, arma
atque tela tentare, intendere: timor aliquantus sed
spes amplior, quippe victoribus, et adversum eos, quos
saepe vicerant. Interim equiteS, exploratum prae-
1111551, rem, uti erat, quietam nunciant.

